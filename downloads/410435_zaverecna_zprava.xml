<?xml version="1.0" encoding="UTF-8"?>
<!DOCTYPE article PUBLIC "-//OASIS//DTD DocBook XML V4.5//EN"
"http://www.oasis-open.org/docbook/xml/4.5/docbookx.dtd">
<article>
  <articleinfo>
    <title>Závěrečná zpráva</title>

    <author>
      <firstname>Matěj</firstname>

      <surname>Plch</surname>

      <affiliation>
        <orgname>Masarykova Univerzita, Fakulta informatiky</orgname>
      </affiliation>
    </author>

    <pubdate>15.6.2014</pubdate>
  </articleinfo>

  <section>
    <title>Počáteční organizace týmu</title>

    <para>Na první schůzi týmu jsme jsme se nejprve domluvili, jaký budeme
    používat verzovací systém. Vybrali jsme si Git, zejména kvůli hostování
    projektu na službě GitHub. Ke komunikaci mezi členy týmu byla vytvořena
    diskuzní místnost na webu gitter.im, který poskytuje propojení s
    repozitářem na GitHubu. Následně jsme začali přemýšlet o návrhu našeho
    programu, který musel analyzovat data na disku, uložit je, a zobrazit
    porovnání dvou analýz. Jako vedoucí týmu jsem byl vybrán já, vytvořil jsem
    tedy na githubu v sekci Issues položky pro jednotlivé části programu, kde
    se každý člen týmu přiřadil k různým problémům dle svých
    preferencí.</para>
  </section>

  <section>
    <title>Analýza dat na disku</title>

    <para>Jak svůj hlavní úkol jsem si vybral získání stromové struktury dat z
    disku, která reprezentuje obsah určitého adresáře. Procházení adresářů
    jsem realizoval pomocí metody Files.walkFileTree(), které se předá
    počáteční cesta a objekt implementující rozhraní FileVisitor. Toto
    rozhraní obsahuje metody, které se volají při různých událostech při čtení
    dat, konkrétně při nalezení souboru, před vstupem do složky, po výstupu ze
    složky a při selhání čtení souboru/složky. Na základě volání těchto jsem
    implementoval rekurzivní budování stromové struktury adresáře.</para>

    <para>Takto získaná data jsem měl dále za úkol prezentovat ostatním částem
    aplikace, takže jsem ve spolupráci s týmovými kolegy navrhnul třídu, která
    umožňuje pohodlnou práci s daty.</para>
  </section>

  <section>
    <title>Unit testy</title>

    <para>Dalším z mých úkolů bylo vytvoření unit testů. S tím mi velmi
    pomohla Martina, která naprogramovala vytvoření testovacího adresáře, a
    také sama napsala testy pro několik tříd. V testech se testuje, zda se
    správně načte stromová struktura adresáře z disku, zda jsou tato data
    správně převedena do prezentovatelné formy, jestli se data správně
    převedou a uloží jako XML, a také se testuje správa již uložených XML
    dokumentů.</para>
  </section>

  <section>
    <title>Optimalizace</title>

    <para>Všiml jsem si, že se náš program pomalu spouštěl, a za pomoci
    profileru jsem hledal příčinu. Zpomalení bylo způsobeno parsováním
    uložených analýz, aby se vyčetlo, k jakým adresářům analýzy patří. K
    vyčtení jednoho atributu z XML ale nebylo potřeba parsovat celý dokument,
    takže jsem atribut s cestou nechal načíst pomocí parseru SAX, kdy jsem z
    prvního elementu přečetl atribut path a pak jsem přerušil parsování. Díky
    této optimalizaci již start programu není nijak zpomalen přítomnými
    analýzami.</para>
  </section>

  <section>
    <title>Závěrečné problémy</title>

    <para>Porovnání dvou analýz disku implementoval Jindra za pomoci knihovny
    XMLUnit, narazil ovšem na nečekaně velké problémy při zaznamenávání
    rozdílů. Rozdíly se zaznamenávají tak, že se připíší do již existujícího
    DOM stromu, ze kterého se poté data vyčtou pro prezentaci výsledku v GUI.
    Velkým problémem bylo ale zaznamenat, že byl smazán nějaký soubor či
    složka, protože knihovna XMLUnit poskytla pouze XPath výraz, kde soubor
    chyběl, ale tuto informaci nešlo do výsledného XML zaznamenat pomocí
    tohoto XPathu, protože v druhém dokumentu často nevedl na to stejné místo.
    Nabídl jsem se, že Jindrovi pomůžu tento problém řešit, a společně jsme
    vymýšleli, co s tím. Na řešení nakonec přišel Jindra sám, muselo se v
    jednom stromě zjistit jména všech předchůdců, a podle těchto jmen hledat
    cestu ve druhém stromě.</para>
  </section>

  <section>
    <title>Zhodnocení projektu</title>

    <para>Jednalo se o největší týmový projekt, na jakém jsem se zatím
    podílel. Povedlo se nám vytvořit funkční aplikaci, ale to nebyl hlavní cíl
    tohoto projektu, vyzkoušeli jsme si práci s nástroji pro zpracování XML,
    naučili jsme se používat Git a vyzkoušeli jsme si, jak probíhá práce ve
    větším týmu. Tento projekt byl pro mě velkým přínosem a získané znalosti a
    zkušenosti jistě v budoucnu využiji.</para>
  </section>
</article>
